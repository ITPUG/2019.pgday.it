---
layout: post
title:  "Gabriele Bartolini"
date:   2018-05-21 00:00:00
isStaticPost: false
permalink: /it/blog/gabriele_bartolini
lang: it
ref: gabriele_bartolini
image: gabriele_bartolini.jpg
redirect-from:
 - /blog/gabriele_bartolini
---

<h5>Gabriele Bartolini speaker al PGDay.IT 2018.</h5>

Con il talk "Partizionamento dichiarativo dei dati con PostgreSQL", Gabriele Bartolini sarà presente al PGDay.IT edizione 2018.

Per questa edizione del PGDay.IT abbiamo deciso di conoscere un poco di più i nostri speaker, ponendo tre semplici domande.

<h6>Gabriele, come ti sei avvicinato a PostgreSQL?</h6>

>Mi sono avvicinato per la prima volta a fine anni 90 quando ero webmaster presso il Comune di Prato. Dopo una piccola ma intensa parentesi con MySQL, grazie agli studi universitari e all'insistenza del mio amico Marco Nenciarini mi sono convertito a PostgreSQL e non sono più tornato indietro.

<h6>Gabriele, perchè hai deciso di partecipare al PGDay.IT?</h6>

>Il PGDay italiano per me ha sempre un sapore speciale, non solo perché ne sono stato attivamente coinvolto fin dalla prima edizione (e mi sento di aver contribuito in modo sostanziale in quel periodo), ma anche per l'atmosfera di comunità open source che si respira.

<h6>Gabriele, potresti dirci tre aggettivi per definire e consigliare PostgreSQL?</h6>

>Veloce, robusto e flessibile.

<h6>Chi è Gabriele Bartolini</h6>

Programmatore ed imprenditore da lungo tempo in ambito open source, Gabriele ha conseguito una laurea in Statistica presso l'Università di Firenze. Gabriele è a capo del Supporto Globale di 2ndQuadrant e Amministratore Delegato della sede italiana, nonché membro attivo sia della comunità internazionale di PostgreSQL che di quella locale all'interno dell'ITPUG.

Il suo impegno è quello di contribuire costantemente alla crescita di 2ndQuadrant e dei suoi membri attraverso la cultura lean e devops. Gabriele vive a Prato, una piccola ma vivace città situata nella parte settentrionale della Toscana.

La sua seconda casa è Melbourne, Australia, dove ha studiato presso la Monash University oltre ad aver lavorato nel settore ICT. I suoi hobby comprendono calcio (football o soccer, a seconda di quale parte del mondo si proviene) e suonare la sua chitarra elettrica Fender Stratocaster. Ma la sua grande passione è chiamata: Elisabeth - la sua dolce figlia di 3 anni!

<h6>Talk: Partizionamento dichiarativo dei dati con PostgreSQL</h6>
[Sala Riva: ore 15,00 - Lingua: Inglese - Livello: Intermediate](https://2018.pgday.it/it/schedule/#session-3)

Il partizionamento orizzontale è una delle tecniche di modellazione di un database di maggior successo per la scalabilità verticale di un database PostgreSQL. Dopo un excursus storico sul workaround disponibile già da PostgreSQL 8.1 e basato sull'ereditarietà, andiamo nel dettaglio del partizionamento dichiarativo introdotto in PostgreSQL 10, con un'occhiata sui lavori previsti per PostgreSQL 11.

Altre informazioni e aggiornamenti su Gabriele Bartolini? Seguitelo sui suoi canali social:

[Twitter: @_GBartolini_](https://twitter.com/_GBartolini_)  -  [Linkedin: Gabriele Bartolini](https://www.linkedin.com/in/gbartolini/)
