---
layout: post
title:  "Artur Caliendo Prado"
date:   2018-05-20 04:00:00
isStaticPost: false
permalink: /it/blog/artur_prado
lang: it
ref: artur_prado
image: artur_prado.jpg
redirect-from:
 - /blog/artur_prado
---

<h5>Artur Caliendo Prado speaker al PGDay.IT 2018.</h5>

Con il talk "How PostGIS changed the insurance market in Brazil", Artur Caliendo Prado sarà presente al PGDay.IT edizione 2018.

Per questa edizione del PGDay.IT abbiamo deciso di conoscere un poco di più i nostri speaker, ponendo tre semplici domande.

<h6>Artur, come ti sei avvicinato a PostgreSQL?</h6>

>Sono stato il secondo sviluppatore assunto dalla società per cui lavoro e, in quella fase iniziale, avevamo molte decisioni da prendere. Una di queste era quale database usare: le scelte erano ristrette a MySQL ed a PostgreSQL.

>Entrambi funzionavano bene, ma PostgreSQL si dimostrò il più robusto e quindi l’ideale per quello che volevamo. Sarebbe stato anche più facile per le squadre con le quali avremmo dovuto lavorare, e le performance erano buone.

>Non avevamo pianificato di usarlo ma, come plus, abbiamo ottenuto il miglior plug-in per la geolocalizzazione: PostGIS. Questo ha aperto un nuovo campo sul quale lavorare e cambiato l’intelligence dei nostri prodotti.


<h6>Artur, perchè hai deciso di partecipare al PGDay.IT?</h6>

>La geolocalizzazione è stata così importante per noi che ho cercato per un po’ di parlarne alle conferenze. Per lo più ho preso in considerazione le conferenze di Ruby on Rails, perché è il linguaggio e il framework di programmazione che usiamo, ma ad un certo punto ho capito che era così fortemente correlato a PostgreSQL da poter presentare PostGIS in una conferenza come il PGDay.

>L’ho trovato su Internet e ho inviato la proposta, e ora sono davvero felice che questa sia stata accettata. C’è qualcosa di molto speciale in questa conferenza: io sono brasiliano, ma la mia famiglia ha messo radici in Italia e sarà per me un grande onore tornare nel paese di mio nonno e presentare qualcosa che possa essere utile ad altre persone lì.


<h6>Artur, potresti dirci tre aggettivi per definire e consigliare PostgreSQL?</h6>

>Affidabile, robusto e potente.

<h6>Chi è Artur Caliendo Prado</h6>

Artur è uno sviluppatore, uno speaker e uno scrittore. Ha 8 anni di esperienza con Ruby on Rails e 5 con C#. Ha lavorato nella più grande casa editrice di riviste in Brasile, costruendo siti web ad alte prestazioni come Exame.com, con 90 milioni di pagine viste al mese e 6 milioni di visitatori. Nel 2004 ha vinto il 3° posto nella tappa brasiliana di Microsoft Imagine Cup. Attualmente sta lavorando a Youse, una startup che mira a cambiare il mercato assicurativo con una forte attenzione all’innovazione e alla tecnologia.

<h6>Talk: How PostGIS changed the insurance market in Brazil</h6>
[Sala Riva: ore 14,15 - Lingua: Inglese - Livello: Beginner](https://2018.pgday.it/it/schedule/#session-10)

Siamo in grado di offrire un prodotto adatto a tutti, oppure possiamo veramente capire i nostri utenti e offrire qualcosa di prezioso e personalizzato per le loro esigenze? La geolocalizzazione è la chiave per capire cosa succede intorno a loro e per prendere decisioni migliori e centrate sull’utente.

Altre informazioni e aggiornamenti su Artur Caliendo Prado? Seguitelo sui suoi canali social:

[Twitter: @artur_caliendo](https://twitter.com/artur_caliendo)  -  [Linkedin: Artur Caliendo Prado](https://www.linkedin.com/in/artur-caliendo-prado-3a99ab102/)
