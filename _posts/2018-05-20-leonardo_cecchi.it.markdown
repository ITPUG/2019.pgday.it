---
layout: post
title:  "Leonardo Cecchi"
date:   2018-04-28 04:00:00
isStaticPost: false
permalink: /it/blog/leonardo_cecchi
lang: it
ref: leonardo_cecchi
image: leonardo_cecchi.jpg
redirect-from:
 - /blog/leonardo_cecchi
---

<h5>Leonardo Cecchi speaker al PGDay.IT 2018.</h5>

Con il workshop "Go and PostgreSQL: in & out", Leonardo Cecchi sarà presente al PGDay.IT edizione 2018 per il Workshop Day.

Per questa edizione del PGDay.IT abbiamo deciso di conoscere un poco di più i nostri speaker ed i nostri trainer, ponendo tre semplici domande.

<h6>Leonardo, come ti sei avvicinato a PostgreSQL?</h6>

>Mi sono avvicinato a PostgreSQL per "colpa" di PostGis, che mio padre iniziava ad usare nel 2005-2006, e sono rimasto affascinato dalla sua architettura.

<h6>Leonardo, perchè hai deciso di partecipare al PGDay.IT?</h6>

>Perché credo che PostgreSQL potrebbe essere più diffuso in Italia e trovo che il PGDay sia una ottima iniziativa a questo scopo.

<h6>leonardo, potresti dirci tre aggettivi per definire e consigliare PostgreSQL?</h6>

>Affidabile, preciso, veloce.

<h6>Chi è Leonardo Cecchi</h6>

In poche parole posso dire che io e l'informatica siamo cresciuti insieme. La programmazione è sempre stata la mia fissazione. Una passione che iniziò all'età di 6 anni stando a fianco di mio padre, programmatore, che mi ha insegnato i rudimenti della programmazione in C. In prima elementare sapevo scrivere sulla tastiera ma non su carta! Sono sempre stato curioso e ancora non mi sono saziato di imparare nuove tecnologie e nuovi ambienti di programmazione. Tra questi: Python, Java, Go, C, Haskell. Oggi faccio parte del team di 2ndQuadrant Italia perché mi dà la possibilità di lavorare su PostgreSQL, il DBMS che affronta problemi innovativi con un linguaggio 'classico'.

<h6>Workshop: Go and PostgreSQL: in & out</h6>
[28 giugno: ore 9 - Lingua: Italiano e Inglese](https://2018.pgday.it/it/workshop/)

In questo workshop parleremo di come usare il meglio di PostgreSQL e di Go insieme. Useremo il pacchetto "database/sql" per connetterci al database ed il pacchetto "lib/pq" che implementa in Go il protocollo usato da PostgreSQL. Parleremo del connection pooler implementato nel pacchetto nativo di Go e lo vedremo all'opera. Parleremo di "pressly/goose" per gestire le migrazioni di schema. Useremo anche la libreria "jmoiron/sqlx" che ci permette di interrogare PostgreSQL in modo molto comodo e di perché, spesso, non serve un ORM. Durante lo workshop realizzeremo un semplice backend che offre servizi web consultando un database PostgreSQL.

Altre informazioni e aggiornamenti su Leonardo Cecchi? Seguitelo sui suoi canali social:

[Twitter: @leonardo_cecchi](https://twitter.com/leonardo_cecchi/)  -  [GitHub: leonardoce](https://github.com/leonardoce/)  -  [Linkedin: Leonardo Cecchi](https://www.linkedin.com/in/leonardo-cecchi-54b0a396/)
